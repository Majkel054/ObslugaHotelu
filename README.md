Program obsługujący rezerwacje hotelowe

Program obsługuje rezerwacje hotelowe, pozwala na ich dodawanie oraz usuwanie, przypisywanie pokoju do danej rezerwacji, zarządzanie klientami (dodawanie, usuwanie, przypisywanie rezerwacji), sprawdzanie dostępności pokoju w danych terminach. Służyć ma do zarządzania rezerwacjami, a więc przeznaczony jest dla pracowników hotelowych, m.in. recepcjonistów. 

Po uruchomieniu programu (ObslugaHotelu.exe) wyświetla się menu główne, składające się z pięciu opcji. Dwie opcje (“Dodaj Klienta” , “Dodaj Rezerwację”) mają znak “+”, co oznacza, że służą do dodawania, odpowiednio klientów i rezerwacji, natomiast pozostałe trzy opcje służą do odczytu danych o klientach, już dokonanych rezerwacjach oraz o wolnych pokojach. 

“Dodaj Klienta” - po wybraniu tej opcji, pojawia się dodatkowe okno, w którym są pola do wprowadzenia danych nowego klienta. Po wpisaniu wszystkich wymaganych danych, zapisujemy klienta, a program zapisuje wprowadzone dane w pliku tekstowym “Klienci”, dzięki czemu po ponownym uruchomieniu programu mamy już dostępnych klientów na liście. W przypadku nie wprowadzenia wszystkich wymaganych danych, pojawia się komunikat, że wszystkie pola są wymagane. Nowego klienta należy dodać przed stowrzeniem dla niego rezerwacji.

“Lista Klientów” - wyświetla nam listę wprowadzonych do systemu klientów, których dane są zapisane w pliku tekstowym “Klienci”. Pokazuje wszystkie dane o kliencie, oraz umożliwia usunięcie wybranych klientów jeśli będzie taka potrzeba.

“Dodaj Rezerwację” - po wybarniu tej opcji, pojawia się dodatkowe okno, w którym tworzymy rezerwację. Z listy dostępnych klientów wybieramy tego, który nas interesuje, następnie z listy pokoi wybieramy odpowiedni pokój, a na koniec wybieramy datę od kiedy do kiedy ma być rezerwacja. W przypadku niewybrania klienta lub pokoju lub obu pól, pojawi się komunikat o konieczności uzupełnienia tych pól.

“Lista rezerwacji” - po wybraniu tej opcji pojawi się nam lista zapisanych rezerwacji. Można odczytać z tej listy terminy, klienta oraz przypisany pokój. Jeśli nie będzie żadnych utworzonych rezerwacji, pojawi się nam odpowiedni komunikat o ich braku.

“Wolne Pokoje” - wybranie tej opcji spowoduje wyświetlenie listy dostępnych pokoi. Pokój jest dostępny, jeżeli nie jest przypisany do żadnej rezerwacji.
